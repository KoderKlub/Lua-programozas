Neubauer József

Mondd, ember!

Mondd, ember, mit is tudnál tenni,
ha kopognak, s el kell menni,
melyre nem lehet felkészülni,
honnét már nem lehet visszajönni.

Ki elmegy, e földre mindig visszanéz,
marad utána egy láthatatlan kéz,
egy kéz, mely szerető kezeket fogja,
a léleknek még erre is van gondja.

Mindenki elmegy, mindenki távozik,
egy ajtó nyílik, egy éppen csapódik,
földi életnek szabad körforgása,
a testnek a lélek nem örök társa.

Ó, milyen messze vannak
földről nézve a csillagok,
most még messze, messze vannak,
de tudom, ott szállnak az Angyalok.

Egyszer kilép a testből a lélek,
és testek majd mind a földbe térnek,
s a lelkek szárnyalnak majd szabadon
fel a mennybe, át a horizonton.

Mondd, ember, mit tennél, ha tehetnéd,
keresnéd-e Istenednek kezét?
Ki kísért utadon, ne hagyjon el,
fordulj hozzá könyörülettel!